---
uuid: adc40233-d8bf-43c4-a7fb-513592cd9c72
name: ochrana-osobnosti-gdpr
version: 1.1.1
jurisdictions: [CZ]
i18n:
  cs:
    displayName: "Ochrana osobnosti a GDPR ČR"
    summary: "Zásahy do cti, soukromí a podoby, pomluva, právo na odpověď, omluva a peněžité zadostiučinění, práva subjektu údajů, GDPR compliance, ÚOOÚ, DSA."
    examplePrompts:
      - "O klientovi vyšel článek s nepravdivým tvrzením o trestním stíhání. Jaké nároky má, v jakém pořadí a s jakými lhůtami?"
      - "Bývalý zaměstnanec zveřejnil na síti fotografie z firemního večírku s urážlivými komentáři. Co lze požadovat po něm a po platformě?"
      - "Firma chce nasadit kamery se záznamem na pracovišti. Jaké má povinnosti podle GDPR a zákoníku práce?"
  en:
    displayName: "Czech Personality Rights and GDPR"
    summary: "Interference with honour, privacy and likeness, defamation, right of reply, apology and monetary satisfaction, data subject rights, GDPR compliance, ÚOOÚ, DSA."
    examplePrompts:
      - "An article falsely claimed my client is criminally prosecuted. Which claims, in what order, with which deadlines?"
      - "A former employee posted photos from a company party with abusive comments. What can be demanded from him and from the platform?"
      - "A company wants recorded CCTV at the workplace. What are its GDPR and Labour Code duties?"
  sk:
    displayName: "Ochrana osobnosti a GDPR ČR"
    summary: "Zásahy do cti, súkromia a podoby, ohováranie, právo na odpoveď, ospravedlnenie a peňažné zadosťučinenie, práva dotknutej osoby, GDPR compliance, ÚOOÚ, DSA v ČR."
    examplePrompts:
      - "O klientovi vyšiel článok s nepravdivým tvrdením o trestnom stíhaní. Aké nároky má, v akom poradí a s akými lehotami?"
      - "Bývalý zamestnanec zverejnil na sieti fotografie z firemného večierka s urážlivými komentármi. Čo možno žiadať od neho a od platformy?"
      - "Firma chce nasadiť kamery so záznamom na pracovisku. Aké má povinnosti podľa GDPR a zákonníka práce?"
description: Použij pro osobnost, čest, důstojnost, soukromí, podobu, jméno a pověst, mediální zásahy, omluvu a zadostiučinění, osobní údaje, práva subjektů, správce a zpracovatele, GDPR compliance, kamery, monitoring, marketing, incidenty, DPIA, pověřence, ÚOOÚ a odstraňování obsahu podle DSA.Právní rešerše přes konektory Salvia a lawgpt.
---

<!-- Upraveno z pluginu ochrana-osobnosti-gdpr (JUDr. Vojtěch Říha, Ph.D., github.com/LexaurinTheDog/riha-legal-plugins, Apache-2.0): zdroj CODEXIS nahrazen konektory Salvia, lawgpt, Ansvar a Sagasu. -->

# Ochrana osobnosti a GDPR

## Zdrojový režim: Salvia, lawgpt a oficiální prameny

Právní předpisy a judikaturu získávej z připojených konektorů:
- **Salvia** – předpisy (`search_regulations`, `fetch_regulation_text`, `fetch_regulation_info`) a judikatura NS, NSS, ÚS, obecných soudů a ISIR (`search_decisions`, `fetch_decision`, `search_by_case_number`);
- **lawgpt** – znění předpisů a paragrafů (`get_law`, `get_paragraph`, `get_law_text`), judikatura k ustanovení (`find_judgments_by_provision`), vyhledávání (`search_judgments`) a kontrola tvrzení (`fact_check_czech_law_claim`);
- **Ansvar** (je-li připojen) – předpisy EU a jejich ustanovení; **Sagasu** – rejstříky (identita stran, zastoupení, insolvence) a kalkulačky (úrok z prodlení, soudní poplatek, odměna advokáta);
- oficiální weby (e-Sbírka, EUR-Lex, psp.cz – důvodové zprávy, nalus.usoud.cz, nsoud.cz, nssoud.cz) jen k doplnění, pokud konektor pramen nevrátí.

Komentářovou literaturu tyto zdroje neobsahují. Komentář dodaný uživatelem (PDF, výňatek) použij jako navigaci a odkazy v něm ověř načtením pramene. Otevřené komentáře sestavené s pomocí AI (např. Open Commentary) smějí sloužit jen k orientaci, nikdy jako citovaná opora.

Začni skutečným cíleným požadavkem. Výsledek nástroje určuje, zda byl obsah získán; existence konektoru sama nedokládá funkční rešerši. Rozliš prázdné výsledky, odmítnutý přístup, nedostupný nástroj a neúplný obsah. Identický neúspěšný požadavek neopakuj bez změny; zkus věcně odůvodněnou alternativu (jiný konektor, jiný index, jiná formulace), pak přesně označ mezeru. Nikdy ji nepřekryj pamětí nebo údajně provedeným ověřením. Identifikátory, spisové značky a ECLI přebírej jen z odpovědí nástrojů.

## Pracovní postup se zdrojovou oporou

### 1. Zadání, fakta a mapa otázek

Urči klienta a jeho roli, cíl, adresáta, požadované artefakty, rozhodné události a nejbližší možnou lhůtu. Skutkové podklady čerpej ze zadání a příloh zpřístupněných uživatelem v aplikaci; právní tvrzení v nich nejsou nezávisle ověřeným právem. Identitu stran a zastoupení ověř v rejstříku (Sagasu). Chybějící skutkový doklad si vyžádej jako podklad do aplikace a do té doby závěr podmiň. Odliš doložený fakt, tvrzení jednotlivých stran, inferenci, rozpor a neznámý údaj. Neznámá částka není nula, připravený krok není uskutečněný a chybějící důkaz neprokazuje opak tvrzení.

Sestav konkrétní rozhodné právní otázky a jejich vazbu na fakta. Oborová témata níže jsou otázky pro rešerši, nikoli hotové právní závěry. Uvedený název nebo číslo předpisu je pouze vyhledávací vodítko, dokud není ověřen v prameni. Nejprve prověř relevantní zvláštní režim; obecný předpis nesmí automaticky vytlačit oborovou úpravu. Nejasnost měnící osobu, nárok, rozhodný režim či lhůtu vyřeš cílenou otázkou nebo výslovnými podmíněnými variantami.

### 2. Vyhledání a rozsah rešerše

Pro každou otázku vyhledej odpovídající předpisy a autority v Salvii a lawgpt. Je-li znám konkrétní předpis či rozhodnutí, začni přesnou identifikací; pokud znám není, formuluj dotazy podle právního problému a jeho synonym. Identifikátory dokumentů přebírej pouze z odpovědí nástroje. Používej dostupné oborové, soudní a časové filtry podle jejich skutečného významu. V Salvii volí index soudu parametr `idx` (`ns`, `nss`, `us`, `justice`, `isir`); u obecných otázek prohledej více indexů. Komentář, literatura či vzor dodaný uživatelem slouží jako navigace; jejich odkazy na normy a rozhodnutí ověř samostatným načtením pramene.

První stránka výsledků ani předem zvolený malý počet nálezů nejsou úplná rešerše. Projdi pokračování cílených výsledků, pokud je nativní nástroj zpřístupňuje, a prověř relevantní související i navazující dokumenty. Hledej také protichůdnou právní linii, výjimky a pozdější změnu názoru. Veď stručný přehled dotazů, filtrů, prohlédnutého rozsahu a důvodů zahrnutí či vyřazení autorit. Rešerši uzavři až po pokrytí rozhodných otázek, protiargumentů a relevantních odkazů; nedostupná pokračování nebo vyčerpaný rozpočet označ jako omezení, nikoli úplnost. Netvrď vyčerpání veškeré existující judikatury.

### 2a. Judikatura navázaná na rozhodný paragraf

**Povinný krok:** jakmile máš určen rozhodný předpis a paragraf, spusť pro každý nosný paragraf obě cesty:

1. **Salvia s filtrem na ustanovení:** `search_decisions` s `reg_num`/`reg_year`/`reg_par` přes indexy `ns`, `us` a podle povahy věci `justice` (správní věci `nss`). Jednou bez dotazu (seznam rozhodnutí citujících ustanovení, nejnovější první), jednou s krátkým dotazem (2–5 slov, právní pojem + klíčový skutkový znak) v režimu hybrid či knn. Pro novou úpravu přidej `date_from`.
2. **lawgpt:** `find_judgments_by_provision` k témuž paragrafu; výsledky porovnej se Salvií a sjednoť podle ECLI.
3. **Citační graf:** u nosného rozhodnutí načti `fetch_decision` a projdi `citedBy` o 1–2 kroky k nejnovějšímu zopakování právní věty; `regulations[]` použij jako další filtr.
4. **Třídění kandidátů:**
   - **sjednocující rozhodnutí:** zjisti, zda k témuž paragrafu a téže otázce existuje pozdější rozhodnutí velkého senátu NS či NSS, stanovisko pléna nebo kolegia, nebo nález pléna ÚS (bm25 dotaz „velký senát <právní pojem>“ a řazení podle data). Starší rozhodnutí použij jen, když ho sjednocující rozhodnutí přejímá; jinak ho označ jako překonané a uveď data obou. Stejně prověř **každý judikát citovaný protistranou**: datum, předpis, k němuž byl vydán (obch. zák., ObčZ 1964), a zda nebyl překonán;
   - rozhodnutí publikované ve Sbírce soudních rozhodnutí a stanovisek má přednost před nepublikovaným rozhodnutím téhož soudu;
   - stanovisko a velký senát > běžný senát; nález ÚS > usnesení ÚS; NS / NSS / ÚS > vrchní > krajský soud;
   - rozhodnutí k jinému znění paragrafu použij jen po ověření, že se pravidlo věcně nezměnilo.
5. Ve zdrojovém přehledu u každého judikátu uveď, zda pochází z vazby na paragraf, z citačního grafu, nebo z fulltextu. Vrací-li vazba nulu, uveď to a pokračuj fulltextem.
6. **Nerozšiřuj závěr rozhodnutí na otázku, kterou soud neřešil.** Takovou dílčí otázku odpověz samostatně podle zákona a další judikatury, jinak ji označ jako neověřenou.

### 3. Předpis: úplný relevantní text a správný časový režim

Pro každou nosnou normu vytvoř vazbu: právní otázka → rozhodná událost a datum → vybrané znění → přechodné pravidlo → důvod použitelnosti. Odděl hmotněprávní režim, procesní úkon, zdaňovací období a datum relevantní pro sazbu či náklady. Dnešní znění nesmí nahradit historicky nebo přechodně rozhodné znění. Seznam verzí nebo informace, že k určitému dni nebyla novela, neprokazují obsah ani použitelnost ustanovení.

Načti (Salvia `fetch_regulation_text`, lawgpt `get_paragraph`/`get_law_text`) úplný text použitého ustanovení v dané verzi, včetně všech odstavců, písmen a vět, které určují podmínky a výjimky. Připoj relevantní definice, odkazovaná ustanovení, zvláštní a prováděcí předpisy, přílohy a přechodná ustanovení novel. Odkazy sleduj, dokud je vysvětlen rozhodný právní následek; nepřeskakuj výjimku nebo negativní podmínku. U rozsáhlého předpisu nepostačuje izolovaný fragment bez systematického kontextu, ale není třeba vkládat celý zákon do odpovědi. Rozliš platnost, účinnost a případně odloženou použitelnost. Uchovej nástrojem vrácenou identitu verze a skutečně dostupná časová metadata; chybějící údaje nevytvářej.

Čísla, sazby, prahy, lhůty, koeficienty a jejich podmínky přebírej až z takto načteného znění. Samostatně dolož, proč se hodí na konkrétní skutkový stav. Cituj přesný paragraf či článek, odstavec a písmeno; neopírej závěr o obecný odkaz na celý zákon, pokud rozhoduje konkrétní pravidlo.

### 4. Judikatura: celý dokument, skutečný závěr a použitelnost

U každého rozhodnutí použitého jako právní opora načti celý text od výroku po závěr odůvodnění, včetně samostatných pokračování, příloh či odlišných stanovisek, jsou-li součástí dokumentu. Vyčerpej dostupné pokračování obsahu; shrnutí, vyhledávací úryvek, metadata ani právní věta nenahrazují rozhodnutí. Pokud nástroj dodá jen část, stav zůstává neúplný. Odděleně eviduj, zda byl dokument nalezen, celý načten a zda jeho závěr skutečně podporuje právní tezi; neodvozuj jeden stav z druhého.

Z úplného textu vytěž rozhodnou otázku, podstatné skutky, procesní situaci, výrok, vlastní nosné důvody soudu, omezení a případné odlišné stanovisko. Výslovně odliš tvrzení účastníka, rekapitulaci nižšího soudu, citaci jiné autority a vlastní právní závěr rozhodujícího soudu. Právní věta vydavatele ani odmítací výrok samy neurčují meritorní závěr.

Ke každé použité tezi připoj konkrétní bod; nejsou-li body, stránku nebo dohledatelný oddíl a krátkou identifikující pasáž. Ze zdroje přebírej soud, spisovou značku nebo číslo jednací a datum; ECLI uveď jen je-li dostupné. Doslovnou citaci porovnej s načteným textem, parafrázi označ a zachovej podmínky i výhrady. Uveď, proč je věc skutkově a právně srovnatelná a v čem se liší. Prověř v Salvii a lawgpt relevantní pozdější, překonávající a nepříznivou judikaturu. Odkaz uvnitř rozhodnutí není důkaz samostatného ověření citované věci.

### 5. Zdrojový přehled, argumentace a výstup

Interně udržuj pro každou nosnou právní tezi: otázku, zdroj a jeho identitu, časový režim, načtenou pasáž, stav úplnosti, důvod použitelnosti a omezení. Jde o evidenci skutečných výsledků nástroje, nikoli o tvrzení, že aplikace provedla neexistující automatickou certifikaci. Neověřenou tezi nepoužívej jako nepodmíněnou rozhodnou oporu. Při mezeře dodej užitečnou ověřenou část a přesně odděl, co vyžaduje další podklad nebo načtení pramene.

Každý nosný argument spoj s ověřeným pravidlem, konkrétním faktem a důkazem, subsumpcí, následkem a vazbou na požadované řešení. Zachovej primární, podpůrnou a eventuální linii; odchylku od pokynu odůvodni. Vypořádej nejsilnější protiargument bez zbytečného přiznání sporné skutečnosti. Je-li zadána praxe konkrétního senátu, identifikuj skutečný senát a jeho dostupná srovnávací rozhodnutí (Salvia, index `ns`/`nss`); obecná judikatura soudu není náhradou. Nedostupnost popiš bez domyšleného trendu.

Odkazy přebírej z odpovědí nástrojů nebo oficiálních webů; nesestavuj neověřené URL a neuváděj odkaz, který jsi neotevřel. Ve výstupu použij nástrojem vrácený uživatelský odkaz a přesnou právní citaci, nikoli interní ID či technickou adresu. Pokud uživatelský odkaz nebo metadata chybí, údaj nevymýšlej a stav označ. U citovaného ustanovení kontroluj přesnost textu, nikoli pouze funkční odkaz. V klientském textu neuváděj interní technický protokol, není-li vyžádán; omezení rozhodného závěru však musí zůstat viditelné.

### 6. Konečný artefakt, náklady a smlouvy

Před odevzdáním porovnej se zdrojovým přehledem i původními podklady celý konečný text včetně shrnutí, petitu, realizačního checklistu, rozpočtu a příloh. Nový závěr či nárok doplněný při psaní vyžaduje doplnění rešerše a opakování souvisejících kontrol. Vlastní předchozí shrnutí není náhradou původního pramene.

U procesního výstupu odděl pravomoc, věcnou a místní příslušnost, přípustnost, lhůtu a důvodnost. Každý výrok petitu musí odpovídat nároku, účastníkům, předmětu, rozsahu a času plnění a mít konkrétní skutkovou a právní oporu. Náklady prověř podle všech konečně navržených nároků a úkonů: osvobození, zpoplatněný předmět, položka, základ, sazba, počet úkonů, paušály a případná daň. Jistota není poplatek a smluvní odměna není automaticky náhradou přiznatelnou soudem. Výpočty uváděj s mezikroky a nezávislým přepočtem; neznámý parametr nenahrazuj nulou. U lhůty dolož událost, počátek, délku, pravidla běhu a konec. Interní bezpečnostní termín odliš od zákonného konce.

U smlouvy nebo revize dodej skutečně požadované úplné znění, ne jen seznam rizik. Odděl rozhodné právo od fóra, ověř kogentní ochranu, vazby definic, plnění, ukončení, vypořádání a alokace odpovědnosti. Varianty ekonomické a daňové výhodnosti porovnávej na doložených předpokladech včetně nákladů, nikoli jen nominální sazby. Omezení odpovědnosti formuluj ve prospěch klienta jen po ověření jeho přípustných mezí; nepředstírej platnost plošného zřeknutí. Redline musí zachovat originál a dohledatelné změny; u souboru netvrď jeho vytvoření, revize či kontrolu, pokud neproběhly dostupnými nástroji aplikace.

Zkontroluj všechny požadované artefakty. Označ pracovní, neúplný či k revizi určený výstup pravdivě. Uložení, odeslání, doručení, podpis a podání jsou odlišné stavy; žádný nepředstírej. Bez výslovného pokynu nic neposílej ani nepodávej. Nedodané části a neověřené rozhodné zdroje nesmějí být skryty prohlášením „hotovo“ nebo „vše ověřeno“.

## Oborové otázky a požadované výstupy

## Rozsah věci a rozhodné podklady

Urči klienta a roli: dotčený člověk, právnická osoba, autor, vydavatel, platforma, vyhledávač, správce, společný správce nebo zpracovatel. Rozliš ochranu osobnosti, pověsti, mediální proces a zpracování osobních údajů, i když se týkají téhož obsahu. Zjisti klientův cíl: opravu, stažení, omluvu, náhradu, odpověď, informaci, zastavení zpracování, zvládnutí incidentu nebo obranu před dozorem. Zaznamenej nejbližší právní událost spouštějící lhůtu.

Z dodaného obsahu zachovej přesné výroky, fotografie, zvuky, údaje, datum a doložený dosah. U incidentu vytvoř časovou osu technické události, prvního zjištění, vědomosti správce, eskalace pověřenci, přijetí opatření a komunikace. Čas předání pověřenci nepovažuj automaticky za první vědomost správce. Odděl tvrzení dodavatele, forenzní zjištění a neznámé skutečnosti. Neznámý počet příjemců nebo rozsah kopií není nulový.

## Výhradní právní rešerše

V připojených pramenech (Salvia, lawgpt) vyhledej občanský zákoník, tiskový zákon, vysílání, GDPR, vnitrostátní zpracování údajů, DSA, služby informační společnosti, elektronické komunikace a monitoring v pracovním právu. Pro řízení přidej civilní a správní proces, poplatky, tarif, kontrolní a přestupkový režim; pro trestní přesah odpovídající skutkovou podstatu. Ústavní práva a judikaturu českých soudů, SDEU a ESLP získávej toutéž nativní cestou. Správní stanovisko či komentář označ podle jeho povahy a nenahrazuj jím zákon nebo celý rozsudek.

## Osobnostní a mediální analýza

U každého výroku zkoumej, zda jde o skutkové tvrzení, hodnotící soud nebo jejich kombinaci. Ověř význam pravdivosti, skutkového základu, přiměřenosti formy, veřejného zájmu, postavení osoby, dosahu, opakování a kontextu. Zpravodajskou, uměleckou či jinou licenci neposuzuj jako plošný souhlas s libovolným použitím podoby. Souhlas, jeho rozsah, odvolání a právní důsledky načti pro konkrétní způsob užití. Zdraví a soukromí nepovažuj za automaticky veřejné jen kvůli veřejné funkci.

U člověka a právnické osoby samostatně ověř chráněné právo, legitimaci a dostupné nároky. Zdržení, odstranění následků, opravu, anonymizaci, omluvu, peněžité zadostiučinění a majetkovou škodu posuzuj podle odlišných podmínek i promlčení. Výši neodvozuj z neexistujícího univerzálního ceníku; použij doložené srovnání a odlišnosti. Omluvu nebo zákaz napiš vykonatelně se skutečným zněním, umístěním, rozsahem a časem.

Prověř tiskové právo na odpověď a dodatečné sdělení podle skutečného média, adresáta a časové osy. U platformy, autora a vyhledávače odliš odstranění obsahu, omezení dostupnosti a odstranění odkazu z výsledků. Žádost podle DSA, právo na výmaz a civilní žaloba nejsou zaměnitelné. U předběžného opatření posuď naléhavost, proporcionalitu, jistotu a riziko újmy; protiargument svobody projevu vypořádej konkrétně.

## Zpracování údajů a prevence

Zmapuj účel, kategorie údajů a osob, příjemce, dobu uchování, územní dosah a přenosy. Pro každý účel ověř právní základ, zvláštní kategorie, transparentnost, minimalizaci a bezpečnost. Souhlas nevkládej automaticky do každé situace; u oprávněného zájmu zpracuj konkrétní balanční test, u smlouvy nutnost a u zákonné povinnosti její přesný rozsah. Prověř novinářské a akademické výjimky bez předpokladu úplného vynětí.

U přístupu, opravy, výmazu, omezení, přenositelnosti, námitky a automatizovaného rozhodování ověř podmínky, ověření identity, formu, lhůtu a výjimku. Právo na výmaz odliš od povinného uchování dokumentace a od provozních kopií. U kamer, sledování zaměstnanců, profilování a cookies prověř vedle GDPR příslušnou sektorovou úpravu, potřebu posouzení dopadů a pověřence podle konkrétních podmínek, nikoli automaticky u každé kamery. Marketingový souhlas a právní základ zpracování veď odděleně.

U zpracovatelské smlouvy připrav celé relevantní články pokynů, subdodavatelů, zabezpečení, incidentů, auditu, předávání a ukončení. Rozdělení odpovědnosti uprav v přípustných mezích ve prospěch klienta; smluvní regres neprezentuj jako odstranění veřejnoprávní povinnosti. Záznamy činností, informační text a interní pravidla musí odpovídat skutečnému provozu, ne vymyšlené dokumentaci.

## Incident a dokončené oznámení

Vyhodnoť riziko pro práva lidí a samostatně podmínky hlášení úřadu i sdělení subjektům, včetně výjimek a důvodů pozdního či postupného doplnění. Z nativně načteného textu vytvoř dva odlišné obsahové checklisty. Sdělení lidem musí podle použitelného pravidla srozumitelně popsat relevantní důsledky, opatření a kontaktní místo; odkaz na technický incident report není náhradou. Pokud je text požadován, skutečně jej napiš.

Příslib smazání jedním příjemcem nedokládá odstranění všech kopií. Zkoumej šifrování včetně dostupnosti klíče, oprávnění, dalšího šíření a doložené účinnosti opatření. Navržené oznámení, odeslání a potvrzené doručení eviduj odděleně. Nápravný plán obsahuje úkol, odpovědnou roli, termín a důkaz provedení; nikdy nepiš, že úřad či lidé již byli informováni bez podkladu.

## Řízení a předání

U kontroly a sankce ověř kompetenci, protokol, námitky, přestupek, výměru, polehčující okolnosti a přesný opravný prostředek. Soukromý nárok na náhradu odděl od pokuty. Předej použitelnou výzvu, žalobu, smlouvu, sdělení či compliance plán podle zadání, tabulku nároků a adresátů, ověřené lhůty, náklady a otevřené mezery. Závěrečná kontrola zahrne i klientský text a přílohy, nikoli pouze správnost hlavního právního rozboru.
